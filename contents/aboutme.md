Mijn naam is Louise Nederlof, geboren in april 1998 en ik woon samen met mijn vriend in Moerstraten, tussen Roosendaal en Bergen op zoom in. Ons huisje delen we met onze 3 potige kat Moni en River onze labradoodle reu. Onze tuin delen we ook met een aantal dieren namelijk 4 paarden, 4 konijnen en een aantal kippen.

Vanaf dat ik 2 of 3 jaar was, was ik al vrienden met een hond 3 keer zo groot als ik. Na heel lang zeuren kregen we op mijn 12e onze eerste hond Daisy, een labradoodle teefje. In die tijd reed ik ook al 5 jaar paard op de manege, op mijn 15e stopte ik bij de manege en kreeg ik mijn eerste eigen paard, Magic! Na meer dan 10 jaar en veel gebeurtenissen later kennen we elkaar door en door!
Tijdens mijn Manager dierverzorging opleiding mocht Daisy mee naar school, want we kregen naast alle andere lessen over dieren, vooral les over honden, les over hun gedrag en les in verschillende hondensporten. Tijdens de dieren opleiding heb ik op veel zorgboerderijen stage gelopen en als vrijwilliger (vakantie/ weekend hulp) gewerkt.
Hierdoor kwam ik in contact met de zorg, en het mooiste, de verbinding tussen de dieren en de mensen die daar kwamen. Die verbinding ging zo diep, dat had ik nooit gedacht. Waar normaal iemand moeite heeft met contact leggen, ging dat bij de dieren zo vloeiend en zonder problemen! Vanuit die gedachte besloot ik dat ik hier meer over wilde leren, dus ben ik de opleiding maatschappelijke zorg specifieke doelgroepen gaan doen. Om zo meer te leren over gedrag en problematiek bij mensen, zodat ik daarna de kennis van de twee opleiding kan samenvoegen. Want die connectie, die diepe verbinding wil ik toegankelijk maken voor heel veel meer mensen! En wat is nou mooier dan dat met je eigen dieren te kunnen doen.
