Ik werk met de begeleidingsmethodieken gentle teaching en oplossingsgericht werken. Ik vind begeleiden vanuit een vertrouwingsband belangrijk en ik heb ervaren dat dit een positief effect heeft op de ontwikkeling en zelfvertrouwen van de persoon. Een veilig gevoel en je gehoord voelen is iets wat ik je elke dag wil bieden, daardoor is ontspanning en bewust wording makkelijker te bereiken. Door de dieren bij de begeleiding te betrekken zorgt dit al snel voor een vertrouwd en ontspannend gevoel, ze maken makkelijk contact en het dier begint meteen met spiegelen. Door de persoon hier bewust van te maken en te vertellen wat ik zie gebeuren ontstaat er al snel de realisatie wat voor effect dit in het dagelijks leven heeft, en of de persoon hier dingen uit herkent. Vanuit dit beeld kunnen we gericht aan de slag d.m.v. oefeningen en activiteiten waardoor de persoon bijvoorbeeld meer zelfvertrouwen krijgt, makkelijker keuzes kan maken of bijvoorbeeld de samenwerking durft aan te gaan. Niet iedereen is hetzelfde, iedereen is uniek. Ik ben van mening dat je niet iedereen op dezelfde manier kan begeleiden, ik vind het dan ook belangrijk begeleiding en zorg op maat te geven, op deze manier heeft iedereen zijn eigen groeiproces.
