Melly de grote goedzak, is een friese ruin van 1996, een echte opa al dus! Melly hebben we vanaf zijn 18e, een jaartje korter dan Magic, maar ook al best een tijd dus. Door zijn ouderdom heeft hij wat gezondheidskwaaltjes en hij heeft al een aantal keer aan de poort van de hemel gestaan, maar besloot dan net op tijd dat hij nog niet klaar was hier op aarde! Hij is een hele goede leermeester voor het jongste paard Ares, Melly is erg rustig van karakter en een echte broekzak paard. Waar jij bent is Melly, en dan gewoon om bij je te zijn, dat is alles wat hij wilt. Hij voelt perfect aan hoe je in je vel zit, gaat het goed dat is Melly er om het te vieren, ben je verdrietig of gaat het niet lekker, dan is Melly er om je te troosten. En zelfs als je het zelf even niet weet dan is daar Melly om dat samen met jou uit te zoeken! Melly doet ook mee met de paardencoaching, maar alleen naast hem vanaf de grond.
