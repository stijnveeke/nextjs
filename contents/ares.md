Ares is de klier van het stel, en met 2019 als zijn geboortejaar dus ook de jongste. Het is een knappe vuilnisbakken ras, zijn moeder een kruising tussen een fjord en een konik paard en zijn vader was een iers sport paard! Ares heb ik vanaf zijn eerste jaar, hij zag er toen niet zo best uit, een buik vol wormen en enorm lange hoeven waardoor hij met lopen over zijn eigen benen struikelde. Hier is hij gelukkig prima van hersteld en hij is al een flinke jongen. Hij is erg vriendelijk maar hij ziet het leven nog als 1 groot spel, en zit vaak de andere paarden uit te dagen om te spelen, en wil dit soms ook nog proberen bij mensen. Daardoor mag hij alleen nog kijken als er paardencoaching word gegeven, later als hij (mentaal) groot is betrek ik hem er natuurlijk ook bij.
