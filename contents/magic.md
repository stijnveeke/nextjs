Magic is een lieve haflinger ruin uit 2005. Ik kreeg hem toen hij 9 was dus hij is al een tijdje bij mij. We hebben dan ook veel meegemaakt samen, daardoor kennen we elkaar heel goed. We weten precies wat we kunnen verwachten van elkaar. Waar wij vooral erg van genieten is buiten rijden, door de bossen en door water, hij is net een zeepaardje! Maar waar we beiden het meest van houden is samen relaxen, gewoon alleen maar zijn. Luisterend naar zijn rustige ademhaling en kijkend naar zijn steeds dichtvallende ogen.
Op ons terrein rij ik vaak met zo min mogelijk tuig, alleen een neckrope is eigenlijk genoeg. Ik rij oefeningen in de bak, of ik race over de track maar soms besluit ik die dag om boog te schieten vanaf Magic (zie foto), en ook dat doen we met neckrope. Want zo braaf is hij! Magic zal ik dan ook veel gebruiken met paardencoaching (naast of op het paard).
