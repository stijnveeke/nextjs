Op de boerderij geef ik dagbesteding aan groepjes van niet meer dan 3 personen, of individueel. Ik kijk per persoon welke werkzaamheden haalbaar zijn en wat niet. Niks moet, alles mag. Een voorbeeld van een dagindeling ziet er als volgt uit:

- • alle dieren eten geven
- • verblijven schoon maken
- • pauze
- • hooi geven aan de paarden
- • onderhoudsklusjes doen
- • lunch pauze ( lunch zelf meenemen)

In de middag hebben we tijd voor andere dingen, bijv als we voer nodig hebben gaan we langs de winkel. Als dit niet het geval is gaan we met de dieren aan de slag, denk aan activiteiten naast en/of op het paard, trainen of wandelen met de hond of we gaan ergens heen als klein uitje.
